<!DOCTYPE html>
<html lang="en">

<head>
	<meta charset="utf-8">
	<title>Poluarea</title>
	<meta name="viewport" content="width=device-width; initial-scale=1; maximum-scale=1">
	<link rel="stylesheet" href="css/main.css">
	<script src="nav.js"></script>
</head>

<body>
	<header>
		<a href="index.html"><img src="img/logo.png" id="logo"></a>
		<nav>
			<a href="javascript:void(0);" onclick="myFunction()" id="menu-icon">&#9776;</a>
			<ul class="topnav" id="myTopnav">
				<li><a href="index.html">Acasa</a></li>
				<li><a href="aer.html">Poluarea Aerului</a></li>
				<li><a href="apa.html">Poluarea Apei</a></li>
				<li><a href="sol.html">Poluarea Solului</a></li>
				<li><a href="combatere.html" class="current">Combaterea poluării!!!</a></li>
			</ul>
		</nav>
	</header>
	<section>
		<img class="vbg left" src="img/comb.jpg" />
		<h1>Combaterea poluarii</h1>
		<p>Din cauza poluării mediului înconjurător, de la jumătatea secolului XX, multe națiuni au instituit legi
			cuprinzătoare proiectate pentru a repara distrugerile anterioare ale poluării necontrolate și pentru a
			preveni viitoarele contaminări ale mediului. În Statele Unite a fost adoptată „Legea pentru Aer Curat”
			(Clean Air Act - 1970) prin care se impunea reducerea semnificativă a anumitor tipuri de poluare ale
			aerului, cum ar fi emisiile de dioxid de sulf. „Legea pentru Apa Curată” (Clean Water Act - 1977) și „Legea
			pentru Apă Potabilă Nepericuloasă” (Safe Drinking Water Act - 1974) au stabilit norme pentru deversarea
			poluanților în ape și standarde pentru calitatea apei potabile. „Legea pentru Controlul Substanțelor Toxice”
			(Toxic Substance Control Act - 1976) și „Legea pentru Conservarea și Recuperarea Resurselor” (Resource
			Conservation and Recovery Act - 1976) au fost promulgate pentru a supraveghea și controla deșeurile
			periculoase. După 1980 au fost create programe care alocau fonduri pentru curățarea celor mai contaminate
			terenuri de depozitare a deșeurilor. Aceste legi, precum și alte câteva legi federale sau statale, au ajutat
			la limitarea poluării, dar progresele au fost lente și au rămas multe probleme nerezolvate cu privire la
			zonele cu contaminări severe, din cauza lipsei fondurilor pentru curățare și din cauza problemelor ivite în
			aplicarea legilor.
			Înțelegerile internaționale au jucat un rol important în reducerea poluării globale. Protocolul de la
			Montréal cu privire la Substanțele care Distrug Stratul de Ozon (1987) a fixat date internaționale până la
			care să fie reduse emisiile de substanțe chimice, cum ar fi CFC, despre care se știe că distruge stratul de
			ozon. Convenția Basel pentru Controlul Transporturilor Internaționale ale Deșeurilor Periculoase și
			Depozitarea Lor (1989) servește ca punct de reper pentru reglementările internaționale ce se ocupă de
			transportarea deșeurilor periculoase și depozitarea lor.
		</p>
		<p>Din anul 1992 reprezentanții a mai mult de 160 de țări s-au întâlnit în mod regulat pentru a discuta despre
			metodele de reducere a emisiilor de substanțe poluante care produc efectul de seră. În 1997 a fost
			realizat Protocolul de la Kyõto, chemând celelalte țări să adereze la el pentru a reduce până în anul 2012
			emisiile de gaze cu 5% sub nivelul din 1990. Până la sfârșitul anului 2000 Protocolul de la Kyõto nu fusese
			încă ratificat de mai multe țări; negociatorii încercau încă să ajungă la un consens în legătură cu
			regulile, metodele și penalitățile care ar trebui să fie folosite pentru a aplica tratatul.
		</p>
		<p>Regulamentul și legislația au dus la un considerabil progres în diminuarea poluării aerului și apelor în
			țările dezvoltate. Vehiculele din 1990 emit mai puțini oxizi de azot decât cele din 1970; centralele
			electrice ard acum mai puțini combustibili pe bază de sulf; coșurile industriale au acum filtre prin care se
			reduc emisiile și nu se mai folosește benzină cu plumb. Țările în curs de dezvoltare continuă să se lupte cu
			poluarea fiindcă nu au tehnologii pentru filtrare și curățare și trebuie să își mărească puterea economică,
			de cele mai multe ori cu costul poluării mediului. Problema este că țările în curs de dezvoltare atrag
			investitorii străini prin forța de muncă mai ieftină, materiale brute mai ieftine și mai puține restricții
			pentru substanțe poluante. Maquiladoras, uzine de asamblare de-a lungul graniței dintre S.U.A. și Mexic, pe
			partea mexicană, creează industrie și locuri de muncă pentru Mexic dar majoritatea lor aparțin unor
			corporații non-mexicane care au fost atrase de forța de muncă ieftină și de lipsa legilor cu privire la
			poluanți. Ca rezultat, această regiune de graniță, incluzând Rio Grande este una din cele mai poluate zone
			din America de Nord. Pentru a se evita dezastrele ecologice și sărăcia, țările în curs de dezvoltare
			necesită ajutor și tehnologie de la țările și corporațiile străine, participarea comunității în inițiativele
			de dezvoltare și crearea de reglementări mai aspre cu privire la poluare.
		</p>
		<p>Grupuri nonguvernamentale s-au format la nivel local, național și internațional pentru a combate problemele
			create de poluare din toată lumea. Multe din aceste organizații răspândesc informații și ajută oameni și
			alte organizații, care nu sunt implicate în procesul luării deciziilor. Rețeaua Acțiunii
			Pesticidelor răspândește informații tehnice cu privire la efectele pesticidelor asupra agricultorilor care
			le folosesc. O mișcare bine organizată de justiție pentru mediu s-a ridicat pentru a pleda pentru protecția
			echitabilă a mediului înconjurător. Greenpeace este o organizație activistă care concentrează atenția
			internațională asupra industriilor și guvernelor care contaminează terenul, apele sau atmosfera cu deșeuri
			toxice.
		</p>
	</section>
	<div class="center footer">
		<div class="fd"><p>
			Site realizat de Dîru Corneliu.
			<br>
			Profesor Coordonator: Nour Georgeta
			<br>
			Clasa: a 12-a B
		</p></div>
	</div>
</body>

</html>