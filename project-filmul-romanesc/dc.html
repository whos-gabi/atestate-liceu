<!DOCTYPE html>
<html lang="en">

<head>
	<meta charset="utf-8">
	<title>Filmul</title>
	<meta name="viewport" content="width=device-width; initial-scale=1; maximum-scale=1">
	<link rel="stylesheet" href="css/main.css">
	<script>
		function myFunction() {
			var x = document.getElementById("myTopnav");
			if (x.className === "topnav") {
				x.className += " resp";
			} else {
				x.className = "topnav";
			}
		}
	</script>
</head>

<body>
	<header>
		<a href="index.html"><img src="img/logo.png" id="logo"></a>
		<nav>
			<a href="javascript:void(0);" onclick="myFunction()" id="menu-icon">&#9776;</a>
			<ul class="topnav" id="myTopnav">
				<li><a href="index.html">Acasa</a></li>
				<li><a href="dc.html" class="current">De ce ne uitam la filme?</a></li>
				<li><a href="clasificare.html">Clasificarea filmelor</a></li>
				<li><a href="ro.html">Filmul românesc</a></li>
			</ul>
		</nav>
	</header>
	<section>
		<h1>De ce ne uităm la filme?</h1>
		<p class="textleft">De ce nu? am putea răspunde spontan. Asta da întrebare! Te uiţi la filme aşa cum respiri şi
			cum mănânci (adesea în acelaşi timp).</p>
		<p class="textleft">Şi totuşi mulţi au încercat să dea un răspuns mai elaborat, cu atât mai mult cu cât filmul
			este cea mai populară artă, cum s-a spus adesea. Filmul este un fenomen de masă, spre deosebire de oricare
			altă artă surată. Literatura se citeşte în solitudine (exceptând lecturile publice, a căror modă din Vest
			începe să câştige public şi pe plaiurile mioritice). Pictura şi sculptura se admiră de obicei în muzee şi
			mai rar însoţiţi ori angajând un dialog. Muzica ne aduce în sălile de concerte, iar teatrul – în sălile
			teatrelor (când nu înaintea televizorului). Dar nu ajung nici pe departe la dimensiunile şi fidelitatea
			publicului de cinema.</p>
		<p class="textleft">De ce ne uităm aşadar la filme?</p>
		<img class="bg right" src="img/2.jpg" />
		<p class="textleft">Un posibil răspuns vine dinspre psihanaliză, care ar fi ştiinţa sufletului, dacă sufletul ar
			putea avea o ştiinţă. S-a observat astfel că vizionarea unui film se apropie foarte mult de reverie. De
			visarea cu ochii deschişi din timpul zilei (de aceea reveria se şi numeşte, în limba engleză, day dreaming).
			Or, reveria este o cale nu întâmplătoare de acces la inconştient, adică la acea parte neştiută de obicei,
			cunoscută numai prin ceea ce ajunge în diferite forme “la suprafaţă”, în conştiinţă – ori, mai corect spus,
			în starea de conştienţă. În reverie apar la suprafaţă fantasmele cele mai intime, acele fantezii foarte
			personale de care poate că nu suntem conştienţi, ori nu prea conştienţi, ori nu foarte frecvent. Ca orice
			altceva care ajunge din inconştient la lumina conştiinţei, conştientizarea reveriilor este foarte utilă. De
			ce? Pentru că, dacă este adevărat că inconştientul – care, deşi prin definiţie neştiut de noi, ne aparţine
			şi ne reprezintă în cea mai mare măsură, este sinele nostru cel mai lăuntric – dacă este adevărat deci că
			inconştientul ne determină cauzal gândurile şi acţiunile conştiente (bineînţeles, fără să o ştim, aflând
			uneori ulterior, ori având doar o cunoaştere foarte nelămurită şi aproximativă), atunci faptul că ne aducem
			fantasmele noastre “la vedere” (la vedere pentru noi) nu poate fi decât foarte benefic şi de mare ajutor. În
			acest fel ne cunoaştem mai bine, ştim mai bine cine suntem, ce vrem şi ce avem de făcut.</p>
		<p class="textleft">Or, s-a spus nu de puţini că filmul întruneşte condiţiile optime pentru reverie. De la filme
			ieşim visători şi “în gândurile noastre”, foarte adesea continuând intriga filmului cu propriile idei şi
			“scenarii”. “Scenarii” prilejuite de film, dar care sunt 100% ale noastre; sunt fantasmele sau fanteziile
			despre care aminteam. Ele apar şi “modifică” filmul mai întâi în timpul vizionării, deşi ne dăm seama mai
			puţin de acest lucru. De aceea se şi spune, în fond, că fiecare a văzut “filmul său”.</p>
		<p class="textleft">Care sunt deci condiţiile favorabile reveriei creeate de film?</p>
		<p class="textleft">În primul rând, cadrul pregătitor: o sală de cinema cu o lumină difuză, iar în cele din urmă
			cufundată în întuneric, luminată doar dintr-o direcţie, de ecran. Iată mediul în care fiecare dintre noi,
			chiar şi într-o sală arhiplină de cinema, se poate imersa în propria lume.</p>
		<p class="textleft">În al doilea rând, dar fundamental – filmul însuşi. Desigur, filmul are o intrigă
			(“acţiune”), este gândit într-un anumit fel (de regizor, scenarist, dialoghist etc.) şi este realizat cu un
			anumit “ochi” şi “privire” specifice (de cameramani, scenografi, recuziteri etc., până la ultimul om). Un
			film este prin urmare un produs artistic unic – şi este de obicei cu atât mai valoros cu cât se diferenţiază
			mai mult de celelalte.</p>
		<p class="textleft">Dar în acelaşi timp filmul este şi o “formă” în care “încape” imaginaţia fiecărui spectator
			în parte. Să ne gândim că filmul presupune în primul rând un ecran spre care se îndreaptă toate privirile.
			Pe acest ecran se proiectează filmul, dar totodată pe acest ecran se proiectează şi fiecare spectator. Este
			ceea ce în psihologie se numeşte proiecţie, respectiv faptul că, în viaţa de zi cu zi, atribuim unei alte
			persoane motivaţii interioare inconştiente, dintr-un motiv sau altul care ţine numai de noi. Prin urmare nu
			ni le recunoaştem ca fiind ale noastre, ci credem că sunt ale altora. Aceasta se poate întâmpla, de pildă,
			atunci când ne este greu să acceptăm că suntem invidioşi pe cineva, şi spunem atunci că, dimpotrivă, cineva
			nutreşte invidie faţă de noi. Ca şi în viaţa cotidiană, în sala de cinema proiecţia psihologică se
			realizează în mod obişnuit şi face parte în mod firesc din “mecanismul” prin care participăm la film şi îl
			înţelegem. Propriile noastre fantasme, gânduri, idei se proiectează şi se întrepătrund cu acelea ale
			filmului. Credem că personajele filmului îşi au propriile motive pentru a proceda la ceva sau la altceva.
			Este doar parţial adevărat. Din momentul în care ne uităm la un film, personajele filmului împrumută şi
			motivaţiile noastre cele mai personale. De aceea spunem, precum aminteam şi mai înainte, că fiecare “a văzut
			filmul său”. Vedem fiecare film într-o cheie personală, chiar dacă de cele mai multe ori trebuie să fim de
			acord că într-un film există pentru toată lumea aceleaşi fapte şi curs al acţiunii, obiective: în acest film
			s-au întâmplat cutare şi cutare, nu altceva. Deşi şi aici s-ar putea să avem surprize, iar fiecare să aibă o
			amintire diferită a acestor fapte, respectiv să le accentueze pe unele, să le prelungească pe altele fără să
			îşi dea seama, în propria imaginaţie, ori să le eludeze sau “să le şteargă” complet pe altele. Sunt convins
			că putem găsi exemple, nu doar unul, din istoria noastră personală, în toate aceste privinţe. Fiecare
			spectator “încarcă” filmul cu propriul afect şi cu propriile emoţii.</p>
		<p class="textleft">Pe de altă parte, s-a mai spus, este foarte mult vorba şi despre un alt mecanism psihologic
			numit identificare. Ne identificăm cu eroii filmelor, mai ales dacă ei sunt atât de buni sau de arătoşi
			încât acest lucru devine uşor. Dar aş spune că ne identificăm şi cu anti-eroii, ori cu situaţiile mai puţin
			plăcute prin care trec personajele, pe care poate le recunoaştem, într-un fel sau altul, şi din poveştile
			noastre personale de viaţă. Sau, chiar dacă nu le recunoaştem punctual, caz cu caz, că înţelegem ce i se
			întâmplă unui personaj şi aproximăm destul de bine ce simte. (Dacă nu ar fi aşa, de ce ne-am uita atunci la
			filme în care personajele au ghinion, ori sunt perdanţi pe toată linia, ori chiar îşi pierd viaţa? Sau de ce
			am gusta – cei care gustăm – filmele de groază? Chiar şi în aceste cazuri, în care personajele nu sunt
			victorioase, ori în care nu le putem admira, ori chiar sunt supuse unor încercări penibile şi chiar
			traumatice, chiar şi în aceste cazuri este vorba despre identificare).</p>
		<p class="textleft">Reveria, proiecţia, identificarea – sunt doar câteva moduri, numite aici, prin care efectiv
			noi, spectatorii, participăm la un film. Mulţi regizori mari, precum Ingmar Bergman, au observat de altfel
			că filmul este întotdeauna o muncă de echipă, şi, mai mult, că filmul cere participarea spectatorilor. Cu
			alte cuvinte, filmul este produs şi lansat – dar, la drept vorbind, nu este încă… terminat: participarea
			spectatorilor este esenţială şi îl desăvârşeşte.</p>
		<p class="textleft">Participăm, prin urmare, prin vizionare, într-o manieră foarte personală şi intimă, la
			creearea filmului. Pe de altă parte, în acest fel şi filmul devine “al nostru”. Filmul, aşa cum ar putea
			reieşi din cele spuse până acum, este o cale de autocunoaştere. Nu doar noi vedem filmul, dar şi filmul “ne
			vede” pe noi – ori, mai bine spus: ne vedem mai limpede pe noi înşine atunci când vizionăm filme şi mai ales
			ulterior, sub impresia filmului. Prin filme sondăm în inconştientul nostru, adică în ceea ce ne
			caracterizează în cea mai mare măsură. Aflăm uneori răspunsuri la probleme care ne preocupă în momentul sau
			în perioada în care vizionăm un film, pornind de la situaţii ale acestui film ori, mai exact, de la
			gândurile noastre legate de respectivele situaţii. Aceste gânduri ale noastre pre-existau, iar acum au o
			şansă să devină conştiente, tot aşa cum o fotografie apare încet, încet, la cufundarea clişeului în soluţia
			revelatoare. Filmul ne developează aceste gânduri, încă nelămurite, încă nu conştiente. De fapt, este ceva
			ce noi înşine facem, prin intermediul filmelor.</p>
		<p class="textleft">De aceea ne uităm la filme. Pentru că filmele – chiar dacă sunt un fenomen de masă, chiar
			dacă se proiectează în cineplexuri – reprezintă de fapt o problemă foarte personală a fiecăruia dintre noi.
			Prin reverie, prin proiecţie, prin identificare – şi prin câteva alte mecanisme psihologice, de uz curent în
			sala de cinema.</p>
		<p class="textleft">O serie de mecanisme pe care nu le-am numit încă sunt cele care apar în vise. Aminteam mai
			înainte de reverie, despre visarea cu ochii deschişi. Dar condiţiile din sălile de cinema ne pot conduce
			chiar mai departe, către instaurarea visului. Cufundarea în fotoliul – confortabil, să sperăm! – de
			spectator, obscurizarea aproape totală a sălii ne transportă în lumea visului (precum s-a şi observat, cu o
			analogie de pe buzele tuturor, că este lumea filmelor; Hollywood-ul, reperul cel mai cunoscut al industriei
			de filme, fiind o “fabrică de vise”). Prin urmare, starea de veghe (de trezie) este mult diminuată, până la
			un fel de hipnoză aproape somnolentă (exceptând cazurile în care adormim la filme, dar atunci discutăm
			despre altceva). Fără să visăm propriu-zis, ajungem însă destul de mult pe tărâmul viselor.</p>
		<p class="textleft">Şi mai există un element-cheie în sala de cinema: ecranul. Pe care se realizează proiecţia
			filmului, dar şi proiecţiile noastre proprii. Existenţa ecranului de proiecţie a fost considerată într-atât
			de importantă în psihologia vizionării filmelor, încât termenul de “ecran” a făcut traseul invers, dinspre
			film spre psihologie, în speţă spre psihanaliză, fiind împrumutat de aceasta pentru a explica mai bine
			mecanismele viselor (deşi psihanaliza, prin Sigmund Freud mai ales, îşi avea deja propria teorie a visului
			şi propria tehnică de interpretare, ambele foarte valoroase – şi, de fapt, cam singurele viabile chiar şi
			astăzi). Aşa încât un psihanalist mare ca B. D. Lewin a lansat conceptul de “ecran al visului”, aratând
			astfel că nu doar filmul, dar şi orice vis se proiectează, de fapt, şi nu doar metaforic, pe un ecran alb.
		</p>
		<p class="textleft">În scurta noastră trecere în revistă a câtorva motive pentru care îndeobşte vizionăm filme,
			un element de decor a revenit destul de des: sala de cinematograf. Sala de cinema, şi faptul că mai multe
			persoane se reunesc într-o sală de cinema (şi chiar, anterior, că se mobilizează să iasă din confortul
			domestic la cinema) este mai important decât ni s-ar părea la vedere – şi decât ni s-ar putea părea mai ales
			astăzi, când vizionăm foarte mult acasă. Spuneam că noi, spectatorii, participăm la filme şi, într-un anumit
			sens important, în acest fel le creăm noi înşine. Vom spune acum că nu doar că participăm, dar că participăm
			împreună la un film, prin vizionarea împreună a filmului. O circumstanţă care nu mai este, desigur, atât de
			mult prezentă în zilele noastre cum era odată, pentru că suntem tot mai mulţi care vizionăm tot mai frecvent
			filme la domiciliu. Să ne gândim totuşi că, fie şi aşa, există diferite alte forme de participare împreună –
			cum ar fi website-urile de film, cu comentarii, forumuri şi altele. Ne-am putea gândi că discutăm aici nu
			despre o chestiune chiar întâmplătoare de care ne putem dispensa, ci despre o anume necesitate de a viziona
			filme împreună.</p>
		<h3 style="text-align: justify;">De ce să ne uităm la filme bune?</h3>
		<p style="text-align: justify;">Iată o întrebare care, cred, urmează în chip firesc imediat după prima. Mai ales
			că, să o recunoaştem, de multe ori vizionăm tot felul de filme, la grămadă, iar cele bune mai degrabă se
			strecoară printre celelalte, care sunt produse de serie adesea numite “comerciale”. Televiziunea având un
			rol deloc inocent în această… afacere.</p>
		<p style="text-align: justify;">Răspunsul la întrebare este deopotrivă simplu şi complicat.</p>
		<p style="text-align: justify;">Se spune de obicei că din filmele bune “înveţi ceva”. Ce ar însemna acest lucru
			mai exact? Oare “a învăţa” în sensul propriu, cam ca la şcoală?</p>
		<p style="text-align: justify;">Eu cred că nu despre o învăţare ca la şcoală este vorba (să sperăm: dacă un film
			şi-ar propune aşa ceva, fie ar fi un film didactic ori pedagogic, fie un “film artistic” prost). Cred că
			“învăţarea” trimite la toate acele aspecte afective şi emoţionale descrise mai înainte. Cu alte cuvinte, “un
			film bun” accentuează şi potenţează toate mecanismele amintite: mecanismul reveriei, cel al proiecţiei, al
			identificării, cele ale visului. Aşadar ceea ce face ca noi să participăm la film, iar filmul, un produs
			pentru mase largi, să devină “filmul meu”.</p>
		<p style="text-align: justify;">În cazul unui film slab este mai greu sau imposibil ca toate aceste lucruri să
			se întâmple. De exemplu identificarea – dacă un erou îmi jigneşte inteligenţa ori anumite sensibilităţi, ori
			mai ales dacă este neverosimil, greu de crezut, atunci identificarea nu prea mai are loc, nu-i aşa? De cele
			mai multe ori efectul este de un comic involuntar – râdem de producţiile nereuşite; în nici un caz nu ne
			identificăm, nu proiectăm, nu visăm. A pătrunde în sufletul omului e o chestiune delicată. În cazul
			filmului, ca şi în cazul oricărei arte, o chestiune pe care o tranşează talentul ori geniul creatorilor.</p>
		<p style="text-align: justify;">Tot astfel, este mai greu ca produsele cinematografice de serie (comerciale) să
			îmi inducă starea de reverie ori de visare. Dacă filmul nu mă surprinde – ori cele de serie, prin definiţie,
			nu prea surprind – atunci mai degrabă mă voi plictisi. Poate că voi dori, cel mult, să retrăiesc anumite
			senzaţii, afecte, stări – da, putem viziona din acest motiv şi filme de serie. Dar instrument de cunoaştere
			filmul de serie nu prea este. Şi nici emoţiile, descătuşarea emoţională pe care o numim adeseori
			<em>catharsis</em> nu există.</p>
		<p style="text-align: justify;">În acest sens cred că putem spune că “învăţăm” ceva dintr-un film bun. Învăţăm
			ceva despre noi. La urma urmelor, e cea mai bună învăţătură.</p>
		<p style="text-align: justify;"><strong>Cum recunoşti un film bun?</strong></p>
		<p style="text-align: justify;">E o întrebare grea, iar criticii şi teoreticienii de film nu prea au căzut de
			acord asupra unui răspuns. Dar nu pentru că nu ar fi încercat să răspundă ori pentru că ar fi răspuns
			neinspirat.</p>
		<p style="text-align: justify;">Există câteva piedici în a răspunde la această întrebare.</p>
		<p style="text-align: justify;">Prima reiese chiar din cele discutate mai sus. Dacă fiecare film devine “filmul
			meu”, atunci răspunsul la întrebarea cum recunoşti un film bun depinde de subiectivitatea fiecăruia. E o
			chestiune foarte personală, de gust. “Bun e filmul care îmi place”, auzim uneori. E ceva adevăr într-o
			asemenea declaraţie de independenţă. Unele filme, chiar şi dintre cele fără mare valoare artistică, “ne
			ating” mai mult decât altele, care sunt, eventual, mai valide din punct de vedere artistic.</p>
		<p style="text-align: justify;">Poate că tocmai această greutate în a defini ce este un film bun a dus la
			înfiinţarea unor instituţii care decid asupra acestui lucru. Citind printre rânduri, asta ne spune că
			valoarea unui film ţine într-o anumită măsură de convenţia unei epoci sau societăţi. Convenim mai mulţi că
			un film este sau nu valoros.</p>
		<p style="text-align: justify;">O instituţie de acest gen este cea a criticii de film. Persoane foarte
			”calificate” în domeniul cinematografic decid asupra filmelor. (Le considerăm competente pentru că
			vizionează foarte des şi încă de multă vreme filme; pentru că, preferabil, au şi citit ceva istorie, critică
			şi teorie de film; pentru că ştiu să analizeze în limbaj cinematografic un film: planuri, unghiuri de
			filmare, scenografie etc.). Nu ar trebui să le credem pe cuvânt, desigur, dar cuvântul lor putea să ne pună
			pe gânduri şi, poate, să ne ofere şi unele repere şi perspective.</p>
		<p style="text-align: justify;">O altă instituţie este, pur şi simplu, reacţia sălii. Ori, alternativ, cea a
			mediilor internetice interactive: forumuri, comentarii etc.</p>
		<p style="text-align: justify;">În fine, mai există şi instituţia festivalurilor de film şi cea a premiilor,
			unele dintre acestea prestigioase – cum ar fi Premiile Oscar ori cele de la Cannes, Veneţia, Berlin ş.a.m.d.
		</p>
		<p style="text-align: justify;">Desigur, nici una dintre aceste instituţii nu ne poate garanta nimic. Filmele
			sunt supuse convenţiilor sociale – anumite producţii pot face epocă, modă, pentru ca peste o vreme să fie
			complet uitate; altele pot fi din pornire opere de geniu, dar nerecunoscute de epocă, fiind descoperite mai
			târziu. Dintre toate produsele artistice, operele celei de a şaptea arte sunt, probabil, cele mai
			perisabile, cele mai supuse degradării în timp. Sunt produse cu termen de garanţie în general redus. Multe
			filme aplaudate îndelung în sălile de cinema ori laureate în urmă cu decenii au ajuns astăzi să nu ne mai
			spună nimic, pentru că sunt datate istoric şi adesea plicticoase. Putem afla multe exemple.</p>
		<p style="text-align: justify;">În completarea celor de mai sus, am mai putea găsi, pentru unele filme, un…
			certificat de garanţie. Este cazul filmelor “independente” şi “europene”, aşa cum sunt acum promovate spre
			vizionare la Cinema-Edu. Sunt etichetări care ne pot aşeza pe o pistă bună. Aceste filme sunt nu de puţine
			ori opuse ca exemple bune celor “hollywoodiene”, adică de serie – exemplele rele (dar atât de vizionate!).
			Dacă unele dintre filmele “independente” ori “europene” – cum ar fi <em>Eu şi tu</em>, filmul de
			<em>come-back</em> al marelui Bernardo Bertolucci – aparţin unor regizori celebri, ori sunt premiate, atunci
			putem aproxima şi mai aproape de adevăr că este un film care are toate şansele să ne placă.</p>
		<p style="text-align: justify;">Şi mai putem da o aproximare a ceea ce înseamnă un film bun. Dacă un film
			reuşeşte să declanşeze acele mecanisme psihologice descrise mai sus la un număr cât mai mare de persoane,
			dincolo de faptul că fiecare dintre acestea îl percepe în felul ei foarte personal, atunci sunt şanse bune
			ca acela să fie un film bun.</p>
		<p style="text-align: justify;">Poate că acest ultim criteriu ar fi măsurabil după intensitatea aplauzelor din
			sala de cinema după vizionare (un alt avantaj al vizionării la cinema).</p>
		<h3 style="text-align: justify;">De ce discutăm despre filme?</h3>
		<p style="text-align: justify;">Cred că răspunsul la această întrebare deja reiese cumva din cele discutate până
			acum. Dacă filmul este o artă foarte participativă – cea mai participativă; dacă noi înşine, ca spectatori,
			punem umărul în modul cel mai serios la creearea filmului, prin simplul act al vizionării; atunci prin
			discuţiile ulterioare despre filmele vizionate nu facem decât să prelungim şi să adâncim un act esenţial
			pentru receptarea filmelor. Ceea ce ne-am însuşit în timpul vizionării ca fiind “filmul meu”, prin
			<em>participare nemijlocită</em>, se prelungeşte, tot într-un sens profund interior şi participativ, în
			discuţiile de după vizionare.</p>
		<p style="text-align: justify;">Discutăm despre un film pentru <em>a construi în continuare filmul</em>.
			Discutăm pentru a ne lămuri unele aspecte, care poate că nu întâmplător ne-au rămas nelămurite, traducând
			nelămuriri individuale care existau deja. Precum am văzut, filmul este întotdeauna o afacere foarte
			personală, prin film ne sondăm pe noi înşine, în cea mai deplină intimitate de trăire şi gând şi aflăm, nu
			de puţine ori, ceea ce nu ştiam ori poate că ştiam numai nelămurit: propriile fantezii, soluţii la probleme
			– şi poate chiar faptul că avem unele probleme despre care nu ştiam nimic ori numai într-un mod confuz. Prin
			filme ne limpezim pe noi înşine. Discutând despre ele, după vizionare, cu alţi spectatori, ne clarificăm
			într-o măsură pe noi înşine, continuăm ceea ce am început în sala de cinema. Este important să ne exprimăm
			trăirile, gândurile cu cuvinte. Să le punem în vorbe. <em>Să verbalizăm</em>. Este o operaţie foarte utilă,
			care ne precipită trăirile şi ni le limpezeşte ca nimic altceva.</p>
		<p style="text-align: justify;">Şi este important nu doar să ascultăm alte păreri, dar să vedem şi dacă le putem
			explica altora pe ale noastre. Marele filosof Hegel spunea, cu o vorbă celebră, că dacă nu putem explica
			altcuiva o idee, înseamnă atunci că nici noi nu am înţeles-o. E un test – la care eu aş adăuga: dacă nu
			putem explica <em>pe înţeles</em> o idee, chiar şi complicată cuiva, atunci înseamnă că nici noi nu o
			cunoaştem suficient de bine şi că nu ne-o putem explica măcar nouă înşine.</p>
		<p style="text-align: justify;">Să mai spunem că în psihologia observaţiei şi a testelor se spune că reţii doar
			10% din ce citeşti şi 90% din ceea ce faci. Putem asimila vizionarea filmului cu citirea, iar discutarea
			filmului cu acţiunea. A discuta înseamnă a face.</p>
		<h3 style="text-align: justify;">Care e diferenţa dintre a discuta despre un film şi a-l interpreta?</h3>
		<p style="text-align: justify;">Desigur că în momentul în care discuţi despre un film îl şi interpretezi. Este
			inevitabil, pentru că “filtrăm” filmul prin grila proprie de înţelegere. A înţelege înseamnă deja a
			interpreta. Avem <em>o teorie personală</em> asupra filmului.</p>
		<p style="text-align: justify;">Într-un sens mai strict, nu atât de lax, al interpretării, să interpretezi
			înseamnă însă nu doar să ai o teorie personală, ci şi <em>o metodă de interpretare</em>. Această metodă,
			care presupune o abordare sistematică dintr-un anumit unghi, poate fi creată chiar de interpret, ori – cum
			se întâmplă cel mai adesea – poate fi împrumutată dintre cele existente.</p>
		<h3 style="text-align: justify;">Care este modalitatea ta favorită de interpretare?</h3>
		<p style="text-align: justify;">Există felurite metode de interpretare a filmelor, propuse de diferite
			discipline şi domenii culturale.</p>
		<p style="text-align: justify;">Filmele pot fi interpretate, pentru a rămâne pentru început pe tărâmul
			cinematografic, din punctul de vedere al criticului de film (acel “personaj” de după film care a vizionat
			mult, a citit mult şi stăpâneşte limbajul platourilor de filmare şi chiar ceva mai mult). Există şi o
			abordare istorică – este punctul de vedere al istoricului de film. Şi mai există şi o abordare teoretică,
			prin urmare a teoreticianului de film. (Cei mai mulţi îi confundă pe aceşti trei specialişti – criticul,
			istoricul şi teoreticianul de film, şi chiar între ei se confundă adesea. Totuşi, e util să-i desparţi).</p>
		<p style="text-align: justify;">Mai avem la îndemână, precum spuneam, şi alte posibilităţi de interpretare, sau
			de abordare. Şi anume o sociologie a filmului, o antropologie a filmului, o abordare dinspre teoriile
			limbajului, o alta, variată, dinspre semiotică (ştiinţa semnelor – pe care o recomand), şi există chiar şi
			încercări de filosofie a filmului. Ş.a.m.d.</p>
		<p style="text-align: justify;">În ceea ce mă priveşte, sunt foarte interesat de încercările de interpretare
			prin prisma psihanalizei filmului. În filme este “vorba” foarte mult despre inconştient, despre conţinuturi
			latente care ies la suprafaţă. Avem multă identificare, proiecţii, fantezii, reverii şi vise. Psihanaliza
			are mijloace eficiente şi consacrate pentru analizarea acestora, în general a trăirilor suscitate de film.
			(Desigur, psihanaliza nu poate da seama, ceea ce recunoştea şi Freud, de forma ori valoarea operelor de
			artă, doar de conţinutul lor – dar aceasta este deja o altă discuţie). Psihanaliza, alături de semiotică
			(care are un alt unghi), este o cale foarte generoasă de cunoaştere a filmelor. Şi, cum altfel, a
			cunoaşterii de sine.</p>

	</section>
	<footer class="center footer"> Site realizat de [insert name here]. </footer>
</body>

</html>