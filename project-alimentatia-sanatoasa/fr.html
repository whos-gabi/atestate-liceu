<!DOCTYPE html>
<html lang="en">

<head>
	<meta charset="utf-8">
	<title>Alimentatia Sanatoasa</title>
	<meta name="viewport" content="width=device-width; initial-scale=1; maximum-scale=1">
	<link rel="stylesheet" href="css/main.css">
</head>

<body>

	<header>


		<a href="index.html"><img src="img/logo.jpg" id="logo"></a>
		<nav>
			<a href="#" id="menu-icon"></a>
			<ul>

				<li><a href="index.html">Acasa</a></li>
				<li><a href="md.html">Micul dejun</a></li>
				<li><a href="cf.html">Cafeaua</a></li>
				<li><a href="lg.html">Legumele</a></li>
				<li><a href="fr.html" class="current">Fructele</a></li>

			</ul>

		</nav>

	</header>

	<section>


		<h1>Consumă fructe cu măsură!</h1>
		<p>Cei mai mulţi oameni cred că fructele nu pot fi decât benefice pentru sănătate, aşa că unii fac chiar un
			efort pentru a îşi spori consumul de fructe, având mereu un măr în geantă şi optând pentru salată de fructe
			la desert.
			Dar se pare că unii oameni chiar mănâncă prea multe fructe, ceea ce le provoacă probleme de sănătate, precum
			obezitate şi degradare a dinţilor.
			Fructele au un conţinut bogat de vitamine, fibre şi antioxidanţi, care protejează organismul de boli,
			recomandarea fiind de a consuma cinci porţii de fructe şi legume proaspete pe zi - trei de legume şi două de
			fructe.
			 </p>
		<div style="text-align: center;"><img style="width:91%;" src="img/fr.jpg" /></div>
		<p>
			Însă, în funcţie de fructele alese, aportul de zahăr (fructoză) poate fi mai mare decât se credea. De
			exemplu, o caisă are 0,45 grame de fructoză, o prună - 1,6 g, o smochină proaspătă - 2 g, un kiwi - 3 g, o
			portocală - 3,6 g, cinci căpşuni - 4 g (o linguriţă de zahăr), o banană - 5,5 g, un mango mic - 6 g, un
			grapefruit - 7 g, un măr Golden - 11 g şi un ciorchine de struguri de 500 de grame - 39 g (aproape 8
			linguriţe de zahăr).
			Totodată, fructele conţin şi ele calorii ca orice alte alimente, iar caloriile din fructe pot provoca
			îngrăşarea în aceeaşi măsură ca cele din ciocolată, spune doctorul Carel Le Roux, consultant pe probleme de
			metabolism la Imperial College London.
			Persoanele care au o greutate normală pot depăşi doza de fructe recomandată zilnic, dar cei care sunt
			supraponderali, au colesterolul mare sau suferă de diabet pot avea probleme din cauza consumului excesiv de
			fructe.
			"Fiecare consumă anumite alimente în exces. Dar oamenii care mănâncă fructe în exces sunt adesea atenţi la
			siluetă. Am văzut pacienţi care nu îşi puteau explica obezitatea, pentru că ei mâncau sănătos, iar apoi a
			reieşit că mâncau prea multe fructe sau beau sucuri de fructe toată ziua, având un aport de 300 de calorii
			în câteva minute", spune Le Roux.
			Medicul mai precizează că, în aceste cazuri, nu este vorba de lipsa autocontrolului, ci de faptul că zahărul
			din fructe - fructoza - nu creează senzaţia de saţietate, aşa cum face zahărul obişnuit.
			Creşterea greutăţii corporale nu este singura problemă provocată de prea multă fructoză. Aceasta poate, de
			asemenea, creşte nivelul trigliceridelor (un tip de grăsime din sânge), ceea ce poate cauza boli de inimă.
			Nu în ultimul rând, zahărul din fructe atacă dinţii, ca şi acidul din citrice. Spălatul pe dinţi imediat
			după consumarea unui pahar cu suc de portocale duce la pierderea unor mici cantităţi de smalţ, deoarece
			acesta este înmuiat de acid şi nu se întăreşte la loc decât după 30 de minute.

		</p>

	</section>

	<div class="center footer">Site realizat de [insert name here]</div>
</body>

</html>